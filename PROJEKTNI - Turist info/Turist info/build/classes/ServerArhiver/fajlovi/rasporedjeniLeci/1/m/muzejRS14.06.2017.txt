Osnovan 26. septembra 1930. pod nazivom Muzej Vrbaske banovine. Po nalogu Kralja Aleksandra Karadordevica, osnivac muzeja je bio prvi ban Vrbaske banovine Svetislav Tisa Milosavljevic. Prvi upravnik Muzeja Vrbaske banovine bio je Spiridon Špiro Bocaric, akademski slikar iz Budve. Za prvih deset godina rada (do 1941. godine) skupio je u okolini Banja Luke veliki broj etnografskih predmeta neprocjenjive istorijske, nacionalne i kulturne vrijednosti. Do 1982. godine Muzej RS je nekoliko puta mijenjao naziv i prostor, a potom smješten u dijelu objekta Doma radnicke solidarnosti, u kojem su Narodna i univerzitetska biblioteka i djecije pozorište. Odlukom Vlade Republike Srpske, 14. novembra 1992. godine, dotadašnji Muzej Bosanske Krajine preimenovan je u Muzej Republike Srpske i proglašen centralnom ustanovom zaštite pokretnih kulturnih dobara. Danas je smješten u objektu Doma radnicke solidarnosti i raspolaže sa 3. 700 m2 vlastitog prostora od cega se na 1.500 m2 nalazi Stalna izložbena postavka, a ostali dio depoi i službene prostorije.